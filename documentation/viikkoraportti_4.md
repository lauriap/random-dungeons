# Viikkoraportti 4
perjantai 07.02.2020


## Mitä olen tehnyt tällä viikolla?

Tällä viikolla viimeistelin Ruins-luokan kirjoituksen. Tarkoituksena oli myös saada testauspuolta pidemmälle, mutta odottamattomien kiireiden vuoksi aikaa oli tällä viikolla vähemmän käytettävissä kuin olin ajatellut.


## Miten ohjelma on edistynyt?

Kuten edellä totesin, tällä viikolla aikaa ei ollut käytettävissä tarpeeksi ja sen takia olen hieman aikataulusta jäljessä. Olen kuitenkin varautunut tekemään ensi viikolla projektin parissa enemmän töitä, minkä pitäisi riittää kompensoimaan tämän viikon vähäisiä saavutuksia.

## Mitä opin tällä viikolla / tänään?

Ruins-algoritmin suunnittelussa tuli kynä-paperi-harjoituksia tehtyä useampia. Lopun viimein sain algoritmin toimimaan haluamallani tavalla, vaikkakin algoritmia on varaa vielä nykyisestä paljon parantaakin. Toteutukseni on vielä varsin yksinkertainen, mutta siitä on mahdollista tehdä monimutkaisempikin tulevaisuudessa.

## Mikä jäi epäselväksi tai on tuottanut vaikeuksia?

En ole saanut ratkaistua vielä GUI:hin liittyvää ongelmaa, mutta olen keksinyt vaihtoehtoisen lähestymistavan. Kokeilen sitä ensi viikolla. Toinen hieman hämärän peitossa oleva asia on dokumentaatio. Koska en aikaisemmin tsohaa lukuun ottamatta dokumentaatiota ole kirjoittanut, en ole aivan perillä kaikkien dokumenttien ideasta. Perehdyn tähän teemaan enemmän ensi viikolla ja täydennän dokumentaatiota tämänhetkistä pintapuolista käsittelyä syvällisemmäksi.

## Mitä teen seuraavaksi?

Dokumentaatio, ongelmien viilaus ja omien tietorakenteiden (= Random) toteuttamisen aloittaminen. Uskon, että näissä riittää paljonkin puuhaa ensi viikoksi.

## Tuntikirjanpito

la 1.2.2020
* 2h Ruins-luokan suunnittelu ja toteutuksen aloitus

su 2.2.2020
* 3h Ruins-luokan kirjoitusta

to 6.2.2020
* 2h Ruins-luokan kirjoitusta

pe 7.2.2020
* 3h Ruins-luokan kirjoitusta
* 2h Dokumentaation päivittämistä + viikkoraportti

**VIIKKO YHT. 12 h**

**KOKO PROJEKTI YHT. 46 h**
