# Viikkoraportti 5
perjantai 14.02.2020


## Mitä olen tehnyt tällä viikolla?

Tämän viikon suuri urakka oli testikattavuuden nostaminen halutulle tasolle. Aikaa tähän kului odotettua enemmän, mutta se oli myös opettavaista. Käytin aikaa myös jäljellä oleviin ongelmiin perehtymiseen.


## Miten ohjelma on edistynyt?

Ohjelma on mielestäni edistynyt kohtuullisen hyvin ja jäljellä on viimeisten suurien ongelmakohtien pohtiminen ja ratkaiseminen. Ohjelman edistämisen lisäksi laadin vertaisarvion, johon meni oma aikansa.

## Mitä opin tällä viikolla / tänään?

Opin tällä viikolla lisää testauksesta. Koska metodeja oli varsin paljon, jouduin laatimaan suuren määrän testiluokkia niitä varten. Vaikka työ oli joiltain osin toistoa, oli siitä apua testien kirjoitusrutiinin parantamiseksi. Oikeiden ratkaisujen laskeminen käsin oli aikaavievää puuhaa, mutta sain lopulta oikeat vastaukset. Isoin havaintoni liittyi ehtolauseita sisältävien metodien testaamiseen. Useampi sisäkkäinen ehtolause tarkoitti, että erilaisia testitapauksia piti kirjoittaa joitakin testejä varten lähes toistakymmentä.

## Mikä jäi epäselväksi tai on tuottanut vaikeuksia?

Koska en ole vielä käynyt ohjelmistotekniikkaa tai tuotantoa, minusta edelleen tuntuu, että käsitykseni testauksesta on hieman hatara. Sain vertaispalautteena huomion siitä, ettei gettereitä, settereitä tai muita vastaavia triviaaleja rakenteita varten ole tarpeen tehdä testejä. En tiedä, mikä on oikein ja väärin tässä vaiheessa, mutta uskon asian kirkastuvan testausta tarkemmin käsittelevillä kursseilla.

## Mitä teen seuraavaksi?

Ensi viikon aikana rakennan oman satunnaislukugeneraattorin Javan oman Randomin tilalle. Lisäksi korjaan käyttöliittymään liittyviä ongelmia ja muutan Ruins-luokan generaattoria niin, ettei se enää luo taskuja, joihin ei pääse liikkumaan. Ensi viikolla pitää myös tehdä selviä parannuksia dokumentaatioon, sillä se vielä osin puutteellinen. Varsinkin karttojen "hyvyyteen" pitää ottaa kantaa dokumentaatiossa. Varsinaista tehokkuusarviointia en ajatellut tehdä, sillä se ei ohjelman ongelmaa ajatellen tunnu merkitykselliseltä.

## Tuntikirjanpito

la 8.2.2020
* 1.5h Checkstyle-korjausten teko
* 6.5h TestRuins-testiluokan kirjoittamista

to 13.2.2020
* 3h Testikattavuuden parantamista
* 1h 1. vertaisarvioinnin laatiminen

pe 14.2.2020
* 1h Viikkoraportti, jäljellä olevien ongelmien ratkaisumahdollisuuksien kartoitus ja dokumentoinnin päivitys


**VIIKKO YHT. 13 h** EI VIELÄ LASKETTU MUKAAN ALLE

**KOKO PROJEKTI YHT. 59 h**
