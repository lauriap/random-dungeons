# Viikkoraportti 1
torstai 16.1.2020


## Mitä olen tehnyt tällä viikolla?

Kurssin aloitusviikko. En ole kovin kokenut koodari, joten seurasin ohjeita melko orjallisesti. Viikon tärkein tehtävä oli aiheen valinta, ja päädyin kokeilemaan luolastogeneraattorin laatimista.
Jonkin verran ylimääräistä aikaa meni myös käytännön asioiden tekemiseen, toisin sanoen gitin (erit. SSH) ja gradlen pystyttämiseen. Nyt olen mielestäni saanut projektin perustan valettua ja on aika alkaa perehtyä itse aiheeseen.


## Miten ohjelma on edistynyt?

Alkuvalmisteluja lukuun ottamatta en ole kirjoittanut vielä varsinaista koodia lainkaan. Tarkoitukseni on aloittaa koodaustyö lauantaina 18.1.2020, jonka olen omistanut kokonaan tälle työlle. Lisäksi minun on perehdyttävä testaukseen, sillä en ole tehnyt yksikkötestausta yksittäisiä Ohjelmoinnin jatkokurssilla tehtyjä harjoituksia lukuun ottamatta. Näitä asioita yritän lukea huomenna perjantaina 17.1.2020.

Olen myös ideoinut vähän, minkälaista luolastogeneraattoria tavoittelen. Ajatuksena on tehdä ASCII-pohjaisia, ylhäältä päin kuvattuja luolastoja. Inspiraationa toimivat 90-luvun klassikkopeli Tapan Kaikki sekä Diablo 1 (vaikka jälkimmäinen onkin isometrinen). Katsotaan, miten ajatukset alkavat jalostua itse tuotokseksi.


## Mitä opin tällä viikolla / tänään?

En ollut aikaisemmin käyttänyt gradlea, joten siihen piti tutustua lisää. En myöskään ollut aikaisemmin käyttänyt gitiä SSH:lla, joten sekin oli hyvä oppia. 


## Mikä jäi epäselväksi tai on tuottanut vaikeuksia?

En ole tehnyt Ohja-harjoituksia lukuun ottamatta mitään graafisia käyttöliittymiä tai ASCII-karttojen kuvakonversioita. Luolastogeneraattoriakaan en luonnollisesti ole aikaisemmin tehnyt, enkä ole suoralta kädeltä keksinyt itse mitään järisyttävän hyviä ideoita. Mielessä kävi random walk -tyylinen "seinienpiirtelyalgoritmi", mutta sillä syntyisi takuulla paljon käyttökelvottomia luolastoja. 

Oloni on tällä hetkellä kovin epävarma, koska samaan aikaan tulee niin paljon uutta eteen. Luulen tosin, että valtaosa siitä johtuu yksinkertaisesti siitä, etten ole vielä etsinyt riittävästi tietoa aiheesta internetistä. Tuleva lauantai, jolloin varsinainen koodaustyö alkaa, onkin koetinkivi - jos en meinaa saada mitään aikaiseksi, pitänee turvautua pajaan. 


## Mitä teen seuraavaksi?

Seuraavaksi jatkan tutustumista luolastogeneraattoreista saatavilla olevaan tietoon sekä yksikkötestaukseen. Yritän kerätä joitakin ajatuksia siitä, millä tavalla lähden ongelmaa ratkaisemaan. Tavoitteena ensi viikolle on, että saisin joko komentoriville tai parhaimmillaan yksinkertaistettuun käyttöliittymään tulostettua jotain, edes tyhjät luolaston seinät.


## Tuntikirjanpito

ke 15.1.2020
	* 2,5h alkuvalmisteluja, ml. kurssijärjestelyihin tutustuminen
	* 0,5h aiheen valinta ja silmäys aiheesta löytyvään tietoon
	
to 16.1.2020
	* 0,5h alkuvalmisteluja
	* 0,5h viikkoraportin kirjoitus

** YHT. 4h **
